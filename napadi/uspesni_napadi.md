Ovde se nalaze neki od napada koji su se dogodili u prethodnim godinama. Ovo je preuzeto iz [[20]](https://sci-hub.se/10.1109/fareastcon.2019.8934243).
<ul>
    <li>
        Avgust 2010. - Napad na <a href="https://bitcoin.org/en/">Bitcoin</a>. Korisnici Bitcoin-a su upoznati s tim da je količina bitcoina ograničena na 21 milion BTC-a. Međutim, 2010. godine, haker je pronašao propust u softveru Bitcoin-a, te je napravio blok koji sadrži transakciju koja sadrži 184 miliona BTC. Taj propust je posle toga rešen.
    </li>
    <li>
        Mart 2014. - Napad na <a href="https://en.wikipedia.org/wiki/Mt._Gox">Mt. Gox</a>. Verovatno jedan od najmračnijih događaja u istoriji kriptovaluta je napad na Mt. Gox, dogodio se 2014. godine i rezultirao je krađom 143 miliona dolara vrednih bitkoina. Ovaj incident doveo je do bankrota Mt. Gox-a te godine, poverioci i dalje potražuju svoj novac.
    </li>
    <li>
        Januar 2015. - Napad na <a href="https://www.bitstamp.net/">Bitstamp</a>. Posle nešto manje od godinu dana od kraha Mt. Gox-a, još jedna značajna kompanija za razmenu kriptovaluta je napadnuta. Početkom 2015. godine, hakovan je Bitstamp. Hakeri su došli do 5.1 miliona dolara u bitkoinima (oko 19000 BTC-a). Utvrđeno je da je jedan od administratora bio žrtva <a href="https://www.cloudflare.com/learning/access-management/phishing-attack/">phishing napada</a>.
    </li>
    <li>
        April 2016. - Napad na <a href="https://shapeshift.com/">ShapeShift</a> (315 BTC, oko 130 hiljada dolara).
    </li>
    <li>
        Maj 2016. - Napad na <a href="https://www.coindesk.com/tag/gatecoin/">Gatecoin</a>. Šteta je bila oko 250 BTC (114500 dolara) i 185000 ETH (1850000), što bi ukupno bilo oko 2 miliona dolara.
    </li>
    <li>
        Jun 2016. - Napad na Decentralizovanu Autonomnu organizaciju(<a href="https://en.wikipedia.org/wiki/Decentralized_autonomous_organization">The Dao</a>). Ranjivost u The Dao kodu omogućila je hakerima da ukradu oko 50 miliona dolara vrednih Ethereum-a. Njegov razvojni tim je doneo kontroverznu odluku i izvršio "hard-fork" blockchain-a kako bi vratio sredstva vlasnicima. Grupa korisnika je odlučila da sačuva originalni blockchain kriptovalute, on i dan danas postoji i naziva se Ethereum Classic. 
    </li>
    <li>
        Jul 2016. - Napad na <a href="https://steemit.com/">Steemit.com</a>. Mesec dana posle hakovanja The Dao, napadnuta je društvena mreža na Steem blockchain-u. Tada je hakovano 260 korisičnih naloga na mreži, a hakeri su ukrali 85 hiljada dolara u kriptovalutama Steem i Steem Dollar.
    </li>
    <li>
        Jul 2017. - Napad na <a href="https://www.coindesk.com/tag/coindash/">CoinDash</a>. Lansiranje projekta CoinDash je napravilo mnogo problema organizatorima i investitorima. Haker je uspeo da zameni adresu na koju su investitori slali ETH da bi dobili tokene projekata. U ovom slučaju je haker uspeo da ukrade oko 7 miliona dolara.
    </li>
    <li>
        Jul 2017. - Napad na <a href="https://www.parity.io/">Parity</a> Wallet. Haker je otkrio ranjivost u Parity-jevim online novčanicima koji su koristili višestruki potpis. To mu je omogućiko pristup sredstvima prikupljenim od Edgeless Casino-a, Swarm City-a i aetrnity-ja tokom ICO-a(initial coin offering). Haker je ukrao oko 32 miliona dolara u Ethereum-u(153 hiljade ETH). Šteta od ovog napada je mogla biti mnogo veća da grupa etičkih hakera nije uspela da interveniše, koristeći isti propust sistema.
    </li>
    <li>
        Jul 2017. - Napad na Veritaseum. Dva meseca od završetka ICO-a. hakeri su uspeli da dobiju pristup Veritaseum wallet-u i ukradu 8 miliona dolara. Veritaseum je kriptovaluta koja se koristila u razvoju softvera za decentralizovano trgovanje na berzama.
    </li>
    <li>
        Avgust 2017. - Napad na Enigma-u. Pre početka ICO-a, hakeri su uspeli da pristupe sajtu, grupi na Slack-u i listi za dopisivanje u projektu. Obavestili su investitore da prodaju tokene(pre-sell). Ovo im je omogućilo da prihoduju oko 500 hiljada dolara u Ethereum-u.
    </li>
    <li>
        Septembar 2017. - Napad na <a href="https://www.blockchain.com/explorer">Blockchain.info</a>. Phishing napad na Blockchain.info gde je ukradeno oko 50 miliona dolara.
    </li>
    <li>
        Novembar 2017. - Napad na <a href="https://tether.to/en/">Tether</a>. Nema mnogo informacija o napadu na Tehter, ali je poznato da su hakeri uspeli da prođu kroz sigurnosti sistem kompanije i ukradu USDT u vrednosti od 30.9 miliona dolara. Tether tvrdi da ima mogućnost da spreči ukradene tokene da uđu na tržište kriptovaluta. 
    </li>
    <li>
        Jul 2018. - Malver koji krade bitkoin je ukrao 60 hiljada dolara koristeći metodu izmene klipborda. Fortiguard Labs je izvestio o toj kampanji(Bitcoin Stealer), koji je u tom trenutku ukrao oko 60 hiljada dolara u Bitkoinima.
    </li>
</ul>
Pored ovih napada dešavali su se i razni 51% napadi. Oni će biti navedini u nastavku.
<ul>
    <li> April 2018. - Napad na Electroneum. Ova alternativna kriptovaluta je na osnovana na CryptoNight algoritmu. Nakon napada, razvojni tim je uspeo da poboljša nivo sigurnosti projekta.
    </li>
    <li> Maj 2018. - Napad na anonimnu kriptovalutu Verge. U roku od 3 sata napadači su preuzeli potpunu kontrolu nad mrežom i transakcijama koje su se odvijale u njoj.
    </li>
    <li> Maj 2018. - Napad na Monacoin. Popularna japanska kriptovaluta je u tom trenutku koristima Lyra2Rev2 algoritam. Napadači su uspeli da ga hakuju, šteta njihovih postupaka procenjena je na 90 hiljada dolara.
    </li>
    <li> Maj 2018. - Bitcoin Gold je bio napadnut 2 puta. Prvi put 16. maja, a drugi put 3 dana kasnije. Kao rezultat šteta je bila preko 18 miliona dolara, a berze kriptovaluta su isključivale Bitcoin Gold iz prodaje.
    </li>
    <li> Maj 2018. - Napad na Litecoin Cash. Tvorci su uspeli da reaguju na vreme i sprečili velike gubitke.
    </li>
    <li> Jun 2018. - Napad na ZenCash. Napadač je uspeo da preuzme kontrolu nad mrežom u trajanju od nekoliko sati. Kao rezultat toga uspeo je da dva puta potroši kriptovalutu, ukupno u vrednosti od 30 hiljada dolara.
    </li>
    <li> Oktobar 2018. - Napad na Bitcoin Private. Hakeri sa nadimcima Team-periwinkle i GeoCold su demonstrilali njihov napad uživo, napad je uspeo, GeoCold je dokazao svoju tvrdnju da nije tako teško pokrenuti 51% napad nad kriptovalutom sa malom tržišnom kapitalizacijom. 
    </li>
    <li> Decembar 2018. - Napad na Vertcoin. Coinmonks je procenio da je ukupno 100 hiljada dolara vrednih vertcoin-a potrošeno 2 puta od strane napadača u osam reorganizacija Vertcoin blockchain-a. Gert-Jaap Glasbergen, razvojni inženjer Vertcoin-a, rekao je da su napadu doprineli mogućnost rudarenja preko cloud-a, kao i izlazak specijalne opreme za rudarenje Vertcoin-a. U pitanju je bio 51% napad. 
    </li>
    <li> Januar 2019. - Coinbase je detektovao duboku reorganizaciju Ethereum Classic blockchain-a, koja je uključivala duplo trošenje(double spend). Tako je potvrđeno da je došlo do uspešnog 51% napada na Ethereum Classic mrežu sa 100+ reorganizacija. Kao rezultat toga, napadač je uspeo da potroši oko 100 hiljada dolara vrednosti ETC.
    </li>
    <li> Februar 2019. - Primećen je problem sa Callisto Network-om 24. februara. Došlo je do podele lanca sa svim naznakama da se dogodio 51% napad. Kao rezultat nastala je šteta od oko 800 hiljada dolara.
    </li>
</ul>



